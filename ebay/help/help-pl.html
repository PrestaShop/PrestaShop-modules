		<h2 id="EbayHelpPart1"> Jak zacząć sprzedawać na eBay</h2>
		<p>Wszystko, co musisz wiedzieć o sprzedaży <a href="http://pages.ebay.pl/help/sell/selling-basics.html"><u>na eBay</u></a></p>

		<h3 id="EbayHelpPart1-1"><u>1) Zarejestruj konto firmowe i utwórz konto sprzedawcy</u></h3>
		<p>
		Zanim wystawisz swoje produkty na sprzedaż na eBay, zarejestruj na eBay konto firmowe i <a href="https://scgi.ebay.pl/ws/eBayISAPI.dll?RegisterEnterInfo&bizflow=2">utwórz konto sprzedawcy</a>. Jeśli masz już prywatne konto eBay, zamień je <a href="https://scgi.ebay.pl/ws/eBayISAPI.dll?ChangeRegistrationAccountType">na konto firmowe</a>.
		</p>
		<br />

		<h3 id="EbayHelpPart1-3"><u>2) Załóż i powiąż konto PayPal</u></h3>
		<p>
		<a href="https://www.paypal.com/pl/webapps/mpp/home-merchant">Jeśli nie masz jeszcze konta PayPal, załóż je już teraz </a><br />
		<a href="http://my.ebay.co.uk/ws/eBayISAPI.dll?MyeBay&CurrentPage=MyeBayMyAccounts">Połącz swoje konto PayPal z kontem eBay na stronie Mój eBay > Konto</a>.</p>
		<br />

		<h3 id="EbayHelpPart1-4"><u>3) Opłaty za sprzedaż na eBay</u></h3>
		<p>
		eBay pobiera <a href="http://pages.ebay.co.uk/help/sell/storefees.html">opłaty za wystawienie i prowizje od sprzedaży</a>. Sprawdź opłaty i dostosuj ceny, aby utrzymać swoją marżę.
		</p>
		<br />

		<h3 align="center">Teraz możesz już sprzedawać przy pomocy modułu eBay PrestaShop!</h3>


		<br />
		<hr />
		<br />


		<h2 id="EbayHelpPart2">Moduł eBay PrestaShop </h2>

		<h3 id="EbayHelpPart2-1">1) Zakładka ustawienia konta</h3>
		<p>
		Tę sekcję należy skonfigurować, gdy korzystasz z modułu po raz pierwszy. Ustaw konto PayPal na potrzeby odbierania płatności za sprzedane produkty > Podaj adres e-mail, którego używasz logując się do konta PayPal.  <br/>
		Ustaw metodę dostawy i koszty wysyłki, które będą naliczane dla produktów sprzedanych na eBay.
		</p>


		<h3 id="EbayHelpPart2-2">2) Zakładka Kategorie i ceny</h3>
		<p>
			Zanim wystawisz swoje produkty na eBay, musisz dopasować kategorie ze swojego sklepu PrestaShop do odpowiadających im kategorii eBay. Możesz także zdecydować, czy chcesz sprzedawać na eBay produkty ze sklepu PrestaShop po innej cenie. W ustawieniach dotyczących cen możesz korzystać z wartości procentowych lub liczbowych.<br/><br/>


		</p>
		<br />

		<h3 id="EbayHelpPart2-3">3) Zakładka Menedżer szablonów</h3>
		<p>Aby jak najlepiej zaprezentować swoje produkty, możesz spersonalizować nagłówek i stopkę swoich aukcji przy pomocy szablonu, który zostanie użyty dla wszystkich Twoich produktów na eBay. Nadając aukcjom własny styl (logo, kolorystyka itp.), sprawisz, że będą one bardziej rozpoznawalne i atrakcyjne dla kupujących. Starannie przygotowany szablon pozwoli Ci zaprezentować swoje produkty w profesjonalny sposób. </p>
		<br />

		<h3 id="EbayHelpPart2-4">4) Zakładka Wystaw produkty</h3>
		<p>Ta sekcja umożliwia wystawienie produktów na sprzedaż na eBay. Możesz wystawić na sprzedaż wszystkie produkty ze sklepu PrestaShop (zalecane) lub tylko produkty z określonych kategorii.</p>
		<br />



		<br />
		<hr />
		<br />


		<h2 id="EbayHelpPart3">Wskazówki, jak skutecznie sprzedawać na eBay</h2>

		<h3 id="EbayHelpPart3-1"> Zadbaj o dobry opis produktów</h3>
		
		<ul>
			<li><strong>1. Dobra nazwa  </strong> (możesz użyć maks. 80 znaków)<br/>
				Pozwoli Ci przyciągnąć do aukcji większą liczbę kupujących i sprzedać po lepszej cenie. Nazwa przedmiotu jest jak nagłówek w gazecie i pomaga wzbudzić zainteresowanie kupujących. Wyobraź sobie, że jesteś kupującym – co może sprawić, że otworzysz daną aukcję? Wypróbuj kreatywne nazwy i sprawdź rezultaty.
				<ul>
					<li>Napisz dokładnie, co to za przedmiot (nawet jeśli musisz powtórzyć nazwę kategorii).</li>
					<li>Dodaj informacje, takie jak marka, nazwa produktu, rozmiar lub wykonawca.</li>
					<li>  Pracując nad nazwą i opisem swojej aukcji, wczuj się w kupującego. Co chciałbyś wiedzieć o przedmiocie?</li>
					<li> Możesz dodać nazwę pomocniczą jako dodatkowy opis, który będzie widoczny w wynikach wyszukiwania.</li>
					<li> Używaj opisowych słów, aby w jasny i dokładny sposób poinformować, co sprzedajesz. Możesz użyć maks. 80 znaków. </li>
					<li>Uwzględnij informacje o marce przedmiotu, nazwie, wykonawcy lub projektancie. </li>
					<li>Dodaj charakterystykę przedmiotu, np. rozmiar, kolor i stan przedmiotu.</li>
					<li>Napisz dokładnie, co to za przedmiot, nawet jeśli musisz powtórzyć nazwę kategorii. </li>
					<li>Nie używaj wielu synonimów ani liczby mnogiej. Nie ma to wpływu na wyszukiwanie, a może sprawić, że nazwa będzie mniej atrakcyjna dla kupujących.</li>
					<li>Unikaj znaków interpunkcyjnych i symboli gwiazdek.</li>
					<li>Nie używaj wyrażeń typu „wow!” lub „zobacz”. Kupujący nie wyszukują po takich słowach.</li>
					<li>Przestrzegaj poprawnej pisowni, ale nie twórz na siłę poprawnych zdań. Nie używaj zbyt wielu skrótów. Nie używaj wielkich liter – w Internecie są odbierane jako krzyk i mogą zniechęcić kupujących.</li>
				</ul>

			</li>
			<li><strong>2. Dobry opis  </strong><br />Pomyśl o swojej aukcji jak o reklamie – to szansa, aby poinformować o swoich produktach i zainteresować kupujących. Kupujący podejmują decyzję o zakupie na podstawie podanych przez Ciebie informacji, dlatego powinny być one dokładne, jasne i wyczerpujące. Wczuj się w kupującego – co chciałbyś wiedzieć?</li>
			<li><strong>3. Wyraźne zdjęcia </strong><br />Dodaj dużo zdjęć dobrej jakości, co pozwali kupującym zapoznać się z produktem, a Tobie pomoże sprzedać towar. Do każdej aukcji na eBay możesz dodać bezpłatnie maks. 12 zdjęć. Musisz dodać minimum 1 zdjęcie, którego dłuższy bok ma co najmniej 500 pikseli.</li>
			<li><strong>4. Cena i koszty wysyłki </strong><br />Staraj się dostosować ceny i koszty wysyłki do innych ofert na eBay. Bezpłatna wysyłka zapewni Twoim aukcjom lepszą widoczność.</li>
		</ul>
		<br />

		<h3 id="EbayHelpPart3-2">Zadbaj o jakość obsługi klientów i dobre oceny</h3>
		<p>eBay nagradza sprzedawców, którzy zapewniają obsługę na najwyższym poziomie, lepszą widocznością w domyślnych wynikach wyszukiwania oraz zniżkami w opłatach. Po transakcji kupujący są zachęcani do wystawienia sprzedawcy opinii i ocen szczegółowych. W oparciu o te oceny eBay sprawdza, czy i jaki standard obsługi zapewniasz kupującym.</p>
		<p>Spełnienie standardów obsługi wymaganych przez eBay od sprzedawców należy do Ciebie. Skoncentruj się na tych aspektach obsługi klienta:
</p>
		<ul>
			<li><u>Zgodność towaru z opisem:</u></li>
			<li><u>Komunikacja: </u> szybko odpowiadaj na pytania kupujących</li>
			<li><u>Szybkość wysyłki: </u>na bieżąco kontroluj stan swoich zapasów</li>
			<li><u> Koszty wysyłki: </u>bezpłatna wysyłka to automatyczna 5-gwiazdkowa ocena</li>
		</ul>